# Combattimento tattico con armi leggere

## Introduzione

Il combattimento può avvenire in modo rapido e descrittivo o in modo numerico, esteso e tridimensionale.
Nel secondo caso il combattimento esteso è definito su una tassellatura cubica, con cubetti di 1.5 metri di lato.

---

<p>&nbsp;</p>

## Il round di gioco

Durante il round di gioco ogni entità all'interno del combattimento potrà svolgere una volta il proprio turno seguendo un ordine di turno definito all'inizio dello scontro.

### Iniziare un combattimento

Il combattimento inizia quando due fazioni avversarie entrano a contatto e sono ognuna a conoscenza della presenza dell'altra. Le regole normali di combattimento si applicano quindi nel caso di uno scontro frontale.

#### Tirare per l'iniziativa

All'inizio del combattimento si assegna l'ordine di turno tramite una prova di multitasking (iniziativa) effettuata da ciascuna entità coinvolta nel combattimento. L’ordine di turno è assegnato seguendo i risultati della prova in ordine decrescente. Nel caso di pareggio tra entità della stessa fazione, queste possono decidere tra loro quale entità giocherà prima il proprio turno. Nel caso di pareggio tra entità di fazioni avversarie, è lo Station Master a decidere chi giocherà prima il proprio turno.
Alla fine del round di gioco, quando tutte le entità hanno giocato, il round ricomincia con lo stesso ordine di turno. L'ordine di turno viene mantenuto fino a quando il combattimento non finisce oppure si modifica lo scenario di combattimento.
Se ci sono entità in campo note, ma nascoste, anch'esse dovranno tirare per l'iniziativa. Il tiro per l'iniziativa di queste entità potrà essere svolto in modo nascosto senza divulgare il risultato del tiro agli altri giocatori. Lo Station Master deve tuttavia essere a conoscienza dell'intero ordine di iniziativa di tutte le unità in combattimento dichiarate o nascoste 

#### Cogliere di sorpresa

Può capitare che in situazioni particolari sia possibile cogliere alcune entità di sorpresa. Le entità colte di sorpresa saltano il loro primo turno di gioco e non possono effettuare reazioni.

### Rinforzi

Nel caso arrivino rinforzi di una o più delle fazioni in combattimento, oppure una nuova fazione si aggiunga al combattimento, tutte le nuove entità nel combattimento dovranno essere posizionate sulla mappa all'inizio del round, prima del turno della prima entità del round. Le nuove entità effettueranno un tiro iniziativa e saranno allocate nell'ordine di turno in funzione del risultato ottenuto dalla prova di multitasking (iniziativa). Le unità di rinforzo giocano normalmente il turno già dal loro primo turno di gioco.

### Scoprire entità esterne al combattimento

Quando entità esterne al combattimento vengono scoperte, queste devono immediatamente effettuare un tiro iniziativa, cioè una prova di multitasking (iniziativa) al fine di inserirsi all'interno dell'ordine di turno. Queste unità potrebbero, in base alla situazione, venire colte di sorpresa oppure giocare normalmente il proprio turno durante l'attuale round di gioco.
Quando nuove entità vengono scoperte il round di gioco non si resetta, quindi tali entità avranno la possibilità di giocare il loro primo turno nel round in cui sono scoperte solo nel caso in cui il loro ordine di turno risulti essere successivo a quello dell'entità attiva al momento della scoperta. Se così non fosse il primo turno giocabile dalle entità scoperte sarà nel round di gioco successivo.

---

<p>&nbsp;</p>

## Il turno di gioco

Il turno di gioco di ogni entità coinvolta nel combattimento vede l'esecuzione opzionale di ognuna delle seguenti attività una volta durante il proprio turno:

- Movimento
- Azione
- Interazione
- Azione bonus

Le attività qua sotto possono come quelle sopra essere svolte ognuna non più di una volta per round, ma possono essere svolte al di fuori del proprio turno.

- Reazione

### Movimento

Le regole di movimento sono spiegate nella sezione "Posizione e movimento".

### Azione

Una singola scelta tra un elenco di possibili azioni. L'azione è di solito la parte centrale del turno di gioco di un'entità. Per maggiori informazioni vedi "Eseguire un'azione".

### Interazione

Un “piccola” azione, come raccogliere un oggetto da terra, schiacciare un bottone, o dire poche parole.
Alcune volte lo Station Master può richiedere di utilizzare un’azione al posto di un’interazione.
Ad esempio estrarre un’arma poco accessibile senza togliersi prima lo zaino potrebbe richiedere un'azione mentre estrarre la pistola dalla fondina potrebbe limitarsi a un’interazione.

### Azione bonus

Un’azione bonus è un’azione specifica data dall’equipaggiamento, esperienza o impianti. Si può applicare in contesti specifici ed è descritta nel dettaglio per ogni azione bonus.
In ogni caso non è possibile effettuare più di un’azione bonus per turno.

### Reazione

Può essere intrapresa una volta per round, fuori dal proprio turno. Può trattarsi di:

- Un'attacco ravvicinato nel momento in cui un nemico esce dalla propria area di reazione senza un'azione di disingaggio
- L'attivazione di un dispositivo o un'abilità di difesa o di attacco
- La risposta a un richiamo o a una comunicazione di un'altra entità al di fuori del proprio turno di gioco
- La risoluzione di una reazione consecutiva a un'azione di prepararsi effettuata nell'ultimo turno di gioco.

Si può avere una sola reazione per turno.

---

<p>&nbsp;</p>

## Posizione e movimento

### Spezzare il movimento

in un turno il movimento può essere spezzato un più volte da un'azione, interazione, azione speciale.

### Velocità di movimento e modificatori

Il movimento massimo in un turno è definito dalla velocità di moviento nel particolare tipo di movimento considerato. Ad esempio, la velocità di movimento standard per un essere umano è 5 caselle.
Esistono diversi tipi di movimento: camminare, strisciare, nuotare, volare, arrampicarsi, balzare. A ogni modalità di movimento sarà associata una velocità in termini di caselle mosse per turno. Durante il movimento si possono più modi di muoversi e cambiare da uno all'altro come si preferisce. Quando si cambia modo di muoversi si sottrae la distanza già percorsa alla velocità di movimento del nuovo del nuovo modo di muoversi e quella sarà la distanza per la quale sarà ancora possibile muoversi con quel tipo di movimento.
Nuotare, strisciare o muoversi su terreno accidentato costa 1 casella di movimento in più per ogni casella mossa e queste tre condizioni sono tra loro cumulabili. Ad esempio se si striscia su terreno accidentato ogni casella costa 2 caselle di movimento in più.

### Tassellatura e limitazioni

Il movimento segue una griglia tridimensionale con tassellatura cubica in cui ogni cubo ha lato 1.5 metri.
Il movimento può avvenire nelle direzioni cardinali o in diagonale con il medesimo costo in movimento. Il movimento diagonale è possibile solamente quando le due caselle adiacenti alla casella di partenza e a quella di arrivo sono libere da ostacoli e nemici. Se vi sono ostacoli o nemici, sarà necessario percorrere una delle due caselle cardinali e non sarà possibile andare in diagonale.
Se una o entrambe le caselle adiacenti alla casella di partenza e a quella di arrivo nelle caselle diagonali è terreno accidentato o occupato da un alleato si potrà comunque muovere in diagonale pagando il costo aggiuntivo di movimento della più costosa delle due caselle adiacenti, più l'eventuale costo aggiuntivo di movimento della casella di arrivo.

### Balzo

Un balzo è un tipo di movimento che normalmente ha velocità di movimento 4 per gli umani a 0.2 g. Il costo in movimento viene pagato solo per le caselle verticali saltate, il movimento orizzontale che può essere presente durante il balzo non viene contato nel costo in punti movimento.
Il balzo permette un salto verticale di 2 caselle verticali + bonus che si avrebbe in una prova di gravità muscolare (atletica).
Si può saltare più in alto del limite descritto con una prova di gravità muscolare (atletica) con una difficulty class calcolata con la formula seguente:

$$DC = n_{caselle\ verticali} \times 2 + 6$$

dove:

- $DC =$ difficulty class della prova di gravità muscolare (atletica)
- $n_{caselle\ verticali} =$ altezza massima del balzo raggiunta in caselle verticali

Se si ha successo nella prova di abilità, il balzo riesce. Se non si ha successo, il balzo avverrà comunque, ma del numero di caselle massimo saltabile senza prova di abilità.

Se la gravità cambia anche l'altezza massima saltabile e la prova di abilità cambieranno con le seguenti formule:

$$n_{max} = \left \lfloor \left(2 + Bonus_{atletica} \right) \times \frac{0.2}{g_{attuale}}\right \rfloor$$

dove:

- $n_{max} =$ numero massimo di caselle saltabili senza necessità di una prova di gravità muscolare (atletica)
- $Bonus_{atletica} =$ bonus che si avrebbe in una prova di gravità muscolare (atletica)
- $g_{attuale} =$ gravità attuale misurata in g ($1 g = 9.81 \frac{m}{s^{2}}$)
- $\lfloor \ \rfloor =$ arrotondato per difetto

$$DC = \left \lfloor \left(n_{caselle\ verticali} \times 2 + 6 \right) \times \frac{0.2}{g_{attuale}} \right \rfloor$$

dove:

- $DC =$ difficulty class della prova di gravità muscolare (atletica)
- $n_{caselle\ verticali} =$ altezza massima del balzo raggiunta in caselle verticali
- $g_{attuale} =$ gravità attuale misurata in g ($1 g = 9.81 \frac{m}{s^{2}}$)
- $\lfloor \ \rfloor =$ arrotondato per difetto

Nel balzo è possibile coprire anche una distanza orizzontale in presenza di gravità.
La distanza orizzontale massima che si può coprire con un balzo si può calcolare con la formula seguente

$$d_{orizz} = \lfloor n_{vert} + 2 \times rincorsa \rfloor$$

dove:

- $d_{orizz} =$ massima distanza orizzontale percorribile dal balzo, si può scegliere un qualsiasi valore di distanza uguale o inferiore (prima di effettuare il balzo)
- $n_{vert} =$ altezza verticale massima raggiunta misurata in caselle verticali
- $rincorsa =$ caselle percorse in linea retta nella direzione di salto, prima del salto e senza spezzare il movimento durante la rincorsa o prima del salto

### Movimento tridimensionale in microgravità

In microgravità o gravità zero, la gravità attira le entità in una direzione e un verso predefiniti. Le entità che ne sono dotate potranno utilizzare gli stivali magnetici o opportune appendici per rimanere ancorate al terreno. Tuttavia anche le pareti e il soffitto diventano utilizzabili come terreno di scontro.
Il modo migliore per muoversi in microgravità è tramite l'uso di balzi, ma può capitare di ritrovarsi a fluttuare nello spazio a microgravità.

#### Movimento tridimensionale tramite balzi

I balzi in microgravità permettono di lanciarsi verso una casella con la velocità di balzo, raddoppiata.
Se non è possibile raggiungere la superficie di arrivo in un turno, il turno seguente ci si muoverà nella direzione della superficie di arrivo con la stessa velocità del turno precedente, seguendo la conservazione della quantità di moto.
Se si viene colpiti da fuoco d'opportunità dopo aver effettuato il balzo e il danneggiamento porta a terminare immediatamente il turno, il movimento continuerà ugualmente.
Durante un balzo l'entità è considerata con nessuna copertura, ma non come in alta esposizione.
Se per qualche ragione si rimane fermi nel vuoto, allora si è considerati in alta esposizione a meno di non essere dotati di propulsori o di essere agganciati a cavi di sicurezza.

#### Movimento tridimensionale con propulsori

In microgravità è possibile utilizzare i propulsori per muoversi nelle 3 direzioni cardinali come si desidera, tenendo in considerazione un movimento standard con i propulsori di 5 caselle. Si può decidere di disattivare gli smorzatori di inerzia per permettere di iniziare nel turno successivo con la stessa velocità di movimento conservata dal turno precedente. Si potrà mantenere una velocità di movimento uguale o inferiore alle caselle di rincorsa del turno precedente.
Per smorzare una velocità di movimento mantenuta dal turno precedente sarà necessaria una quantità di punti movimento uguale alla velocità di movimento accumuata.
Se si rimane privi di propulsori in un ambiente pressurizzato ci si può muovere di una casella per turno sfruttando l'aria, senza la possibilità di accumulare velocità.
Se si è attaccati a dei cavi di sicurezza la velocità di risalita del cavo è uguale alla velocità di arrampicata.

### Muoversi attraverso spazi riservati ad altre entità

Il movimento non può attraversare spazi in cui è presente un nemico e non può concludersi in spazi dove è già presente un'entità nemica, alleata o neutrale.
Muoversi nello spazio di un'altra entità (alleata o neutrale) costa 1 movimento in più. Le limitazioni sulla conclusione del movimento valgono anche nel caso si voglia spezzare il movimento in più tratti. Se si utilizza l'azione scatto, si può considerare l'intero movimento, costituito da velocità di movimento normale più velocità di movimento dallo scatto (che va a duplicare la velocità di movimento normale), come un unico movimento.
In alcuni casi può capitare che involontariamente una entità finisca il proprio movimento su un'altra entità. In questo caso entrambe le entità devono effettuare un tiro salvezza di acrobatica (DC10 + differenza di dimensione dell'altra entità moltiplicata per 2) per non cadere a terra e perdere un turno (effetto stordito). A partire dall'entità che è arrivata per ultima sulla casella, se si ha successo nel tiro salvezza le entità possono scegliere di spostarsi in una casella libera delle 8 circostanti alla casella di scontro. L'entità presente per prima nella casella non può spostarsi se l'altra entità si è già spostata. Tutte le azioni svolte dalle entità nella stessa casella sono svolte con svantaggio. Un attacco a entità nella stessa casella avviene rivolto a entrambe e se le entità non sono in copertura, sono considerate in alta esposizione.

### Attacco d'opportunità durante il movimento

Se durante il movimento si esce dall’area di reazione di un nemico senza usare un’azione di disingaggio, si può essere bersaglio di un attacco d’opportunità del nemico. L’area di reazione di un nemico di taglia media corrisponde alle 8 caselle intorno al nemico e i 9 cubi subito sopra/sotto queste e sopra/sotto il nemico. In caso di ferita grave da tale attacco, il turno termina immediatamente. Se si esce dall’area di reazione di un nemico, ma nella casella dalla quale si esce si trova un alleato, l’alleato copre la fuga e non si può essere soggetti a una reazione del nemico.

Nel caso in cui si entri in una casella entro la linea di vista di un nemico che il suo turno precedente ha utilizzato l’azione prepararsi all’attacco d’opportunità, si può essere soggetti a una reazione del nemico. In caso di ferita grave, stordimento o superiori da tale attacco, il turno dell'entità attiva (che si stava muovendo) termina immediatamente.

### Muoversi furtivamente

Muoversi furtivamente dimezza i punti movimento, ma consente di ridurre la possibilità di venire scoperti dal nemico. Nel caso il movimento furtivo attraversi delle caselle non in copertura, entro la linea di vista del nemico, è necessario effettuare una prova di precisione (furtività) contro la percezione passiva del nemico. Si dovrà effettuare un tiro per ogni nemico nella cui linea di vista si transita senza trovarsi in copertura.

Se alla fine del turno ci si trova entro in una casella nella linea di vista del nemico e fuori copertura, si viene automaticamente scoperti. Il terreno accidentato può in alcuni casi valere come copertura per nascondersi.

La copertura che si ricava da oggetti a mezz’altezza non si estende all’infinito, ma si estende ad una distanza massima dall’oggetto pari alla distanza tra l’oggetto che fornisce copertura e il nemico.

---

<p>&nbsp;</p>

## Eseguire un'azione

Con azione si identifica una singola scelta dalle seguenti:

- Attacco
- Scatto
- Schivata
- Disingaggio
- Aiuto
- Prepararsi
- Nascondersi 
- Utilizzare un'abilità attiva
- Cercare
- Utilizzare un oggetto
- Improvvisazione

### Attacco

L’attacco è una classe generale di azione incredibilmente variegata, vedi "Eseguire un'attacco" per maggiori informazioni.

### Scatto

Lo scatto permette di spendere l’azione per duplicare la propria velocità di movimento per quel turno.

### Schivata

Concentrandosi sulla difesa, qualsiasi attacco subito sarà effettuato con svantaggio fino all’inizio del proprio prossimo turno. Inoltre si effettuano con vantaggio tiri salvezza di multitasking se la situazione lo richiede, fino all’inizio del proprio prossimo turno.

### Disingaggio

Si spende un’azione per evitare un attacco di opportunità quando si esce dalla zona di attacco di un nemico. Se uscendo dalla stessa casella si uscirebbe dalla zona di attacco di più di un nemico, l’azione di disingaggio vale sempre anche se si esce dalla zona di attacco di più nemici contemporaneamente.

### Aiuto

Si può effettuare un’azione aiutando un alleato nei propri tiri abilità fino all’inizio del prossimo turno oppure si può distrarre un nemico aiutando l’alleato nell’attacco. In entrambi i casi l’alleato acquista vantaggio nel tiro.

### Prepararsi

Si può preparare un’azione che non verrà svolta nel proprio turno ma nel turno di un’altra entità alleata o nemica. Ponendo delle condizioni per l’attivazione della reazione e definendo cosa si vuole effettuare nella reazione, è possibile, se le condizioni sono soddisfatte, utilizzare la reazione per svolgere l’azione prevista quando ci si è preparati. 
Un esempio classico è l’attacco d’opportunità che può essere svolto su un nemico che si muove in una casella nella propria linea di vista, utilizzando la propria reazione, se nel turno precedente ci si è preparati a farlo utilizzando un’azione. In questo caso, all'inizio del movimento il nemico può trovarsi dentro o fuori la linea di vista, l'importante è che al momento dell'attacco d'opportunità il nemico si sia appena mosso in una casella all'interno della linea di vista. L'attacco d'opportunità può essere svolto durante il movimento.

### Nascondersi

Se ci si sottrae alla linea di vista del nemico è possibile provare a nascondersi con una prova di furtività che superi la percezione passiva del nemico. Se si ha successo il nemico dovrà cercare attivamente per trovare l’entità nascosta.

### Utilizzare un'abilità attiva

Un’abilità attiva deriva dalle proprie capacità fisiche o mentali oppure dall’esperienza. Esistono abilità attive e passive. Le abilità passive sono sempre “attivate” oppure entrano automaticamente in funzione sotto determinate condizioni. Le abilità attive sono invece volontarie, devono essere attivate utilizzando un’azione o, se esplicitato nella descrizione dell’abilità, con un’azione bonus.

### Cercare

L'azione viene impiegata nella ricerca di qualcuno o qualcosa, dipendentemente dal tipo di ricerca, questo si tradurrà in una prova di multitasking (percezione attiva) o in una prova di calcolo (investigazione)

### Utilizzare un oggetto

Mentre l’utilizzo di alcuni oggetti richiede solamente un’interazione, per la maggior parte degli oggetti è necessaria un’intera azione. Esempi sono forzare una porta con un piede di porco, applicare un bendaggio, utilizzare un terminale.
Utilizzare un oggetto può richiedere una prova di abilità. Curare ricade sotto l'utilizzo di un oggetto, vedi "Curare".

### Improvvisazione

L’improvvisazione rispecchia nel combattimento la libertà che il giocatore normalmente ha fuori dal combattimento. L’improvvisazione è un’azione generica che va descritta dal giocatore allo Station Master, che a sua volta dovrà porre eventuali limitazioni alla fantasia del giocatore e infine determinare se l’azione è valida oppure no. Un esempio di improvvisazione può essere utilizzare il corpo di un nemico come copertura, trascinare un alleato a terra in copertura o saltare al piano superiore grazie all’effetto della bassa gravità.

---

<p>&nbsp;</p>

## Eseguire un attacco

Si attacca il nemico con l'arma di cui si dispone al momento, in modo ravvicinato o a distanza. Vi sono poi altri modi per attaccare, legati agli attributi dell'entità considerata o ad abilità attive.

###  Attacco ravvicinato

In un attacco ravvicinato è possibile colpire i bersagli all'interno dell'area di reazione (vedi "Reazione").
La probabilità di colpire dipende dall'arma ravvicinata utilizzata. Se la probabilità di colpire non è specificata o viene utilizzata un'arma improvvisata è necessario rifarsi a probabilità di colpire e danni da oggetti lanciabili a medio raggio (vedi "Lanciare un oggetto" e "Danneggiamento dal lancio di oggetti").

### Attacco a distanza

Un'attacco a distanza è svolto in due fasi:

- Determinazione della linea di vista
- Tiro per colpire
- Tiro per i danni

#### Determinare la linea di vista

La maggior parte delle armi utilizzate necessitano di avere una linea di vista con il bersaglio per essere utilizzate. La linea di vista è determinata tracciando una linea retta tra il centro della casella dell'attaccante e il centro della casella del bersaglio. Se la linea interseca ostacoli a piena altezza, la linea di vista non è stabilità e l'attacco non può essere effettuato.
Se la linea non interseca ostacoli a piena altezza, la linea di vista è stabilita e l'attacco può essere effettuato.
Nel caso in cui la linea sia tangente a uno spigolo o a un bordo di un ostacolo, va verificato che almeno uno dei due semipiani identificati dalla linea resti libero per l’intera lunghezza della linea dalla casella dell'attaccante a quella del bersaglio. In caso questo sia verificato allora la linea di vista è stabilita.
Se la linea di vista passa attraverso la casella di una o più entità alleate, queste non sono considerate ostacoli.
Se la linea di vista passa attraverso un'entità nemica o neutrale, questa è considerata un ostacolo a piena altezza se è di dimensioni medie o superiori.
In ogni caso le entità non possono essere usate come copertura a meno che non sia espresso il contrario nelle abilità dell'entità.

#### Tiro per colpire

Il tiro per colpire è il lancio di 1d100. Il bersaglio è considerato colpito se il tiro di dado produce un risultato inferiore o uguale alla probabilità di colpire.
Il bersaglio è considerato mancato se il tiro di dado produce un risultato superiore alla probabilità di colpire.
Il bersaglio sarà sempre considerato colpito nel caso il tiro risulti un 1.
Il bersaglio sarà sempre considerato mancato nel caso il tiro risulti un 100.
Questo significa che la probabilità di colpire può andare da 1% a 99% e non può invece mai essere 0% o 100%.
Essendo il dado utilizzato 1d100, si parla di probabilità di colpire considerandola in percentuale.

#### Probabilità di colpire

La probabilità di colpire un bersaglio è dipendente da una serie di fattori:

- Attaccante
	- Arma utilizzata
	- Bonus di attacco
	- Abilità attive e passive
- Bersaglio
	- Armatura
	- Bonus di difesa
	- Abilità attive o passive
- Ambiente
	- Distanza
	- Copertura

Tutti questi fattori sono condensati in una formula che restituisce la probabilità di colpire:

$$\% P = \% P_{arma} \times \frac{100 \% + \left(Bonus_{att} - Bonus_{dif}\right) \times 5 \% - \% Armatura - \% Copertura}{100 \%}$$

Dove 

- $\% P =$ probabilità di colpire
- $\% P_{arma} =$ probabilità di colpire base dell'arma, già modificata con eventuali modifiche all'arma utilizzata o al tipo di proiettile, vedi "Armi"
- $Bonus_{att} =$ bonus di attacco
	- Per armi da fuoco è utilizzato il bonus di una prova di precisione (utilizzo armi e strumenti a distanza) dell'attaccante
	- Per armi lanciabili è utilizzato a scelta il bonus di una prova di precisione (utilizzo armi e strumenti a distanza) oppure il bonus di una prova di gravità muscolare (atletica) dell'attaccante
- $Bonus_{dif} =$ bonus di difesa: è utilizzato il bonus di una prova di multitasking (attenzione suddivisa) del bersaglio
- $\% Armatura =$ riduzione percentuale della probabilità di colpire garantita dall'armatura del bersaglio. Questa percentuale è in generale diversa a seconda della tipologia di danno e della gravità del danno che verrebbe inflitto dall'attacco, vedi "Armatura"
- $\% Copertura =$ riduzione percentuale della probabilità di colpire garantita dalla copertura di cui gode il bersaglio; la copertura è determinata in base all'angolazione del tiro e alla posizione degli ostacoli sulla mappa, vedi "Determinare la copertura".

Come già espresso in precedenza, se la probabilità di colpire supera 99% viene riportata a 99%, mentre se è al di sotto di 1%, viene riportata a 1%.

#### Determinare la copertura

La copertura è la possibilità del bersaglio di ripararsi dietro agli ostacoli nonostante si sia in linea di vista con l'attaccante.
Gli ostacoli a mezz'altezza che coprirebbero solo una parte del corpo del bersaglio non costituiscono un ostacolo per la linea di vista, ma contano ai fini della copertura. Per ostacoli a mezz'altezza si parla di copertura leggera.
La copertura è presente quando una parte della casella del bersaglio risulta oscurata da ostacoli a piena altezza o mezz'altezza, senza che la linea di vista tra i due centri delle caselle di attacco e del bersaglio sia ostacolata da ostacoli a piena altezza.
Nel caso di copertura con ostacoli a piena altezza come pareti o finestre si parla di copertura pesante.
La copertura è considerata leggera quanto gli ostacoli a piena altezza sono molto stretti, ad esempio delle colonne sottili.
Se la casella del bersaglio non è oscurata nei modi sopra descritti, il bersaglio non è in copertura.
La copertura degli ostacoli a mezz'altezza non varia solo in funzione dell'angolazione di tiro, ma anche in funzione della distanza.
Se l'ostacolo a mezza altezza che fornirebbe copertura si trova a una distanza uguale o inferiore dall'attaccante rispetto alla distanza tra l'ostacolo e il bersaglio, quell'ostacolo non offre copertura. Se l'attaccante attacca da una posizione rialzata di 1.5 (1 casella) metri la distanza massima tra ostacolo e bersaglio per cui è possibile avere copertura secondo il ragionamento precedente (in piano) è divisa per due, per difetto; se invece la posizione dell'attaccante è rialzata di 3 (2 caselle) metri allora la distanza sarà divisa per 3 e così via, secondo la formula qui sotto:

$$d_{copertura} = \left\lceil \frac{d_{att}}{N_{sopr}} \right\rceil - 1$$

Dove

- $d_{copertura} =$ distanza dall'ostacolo considerata in copertura
- $d_{att} =$ distanza dell'attaccante dall'ostacolo
- $N_{sopr} =$ numero di caselle verticali (di 1.5 metri di lato) dell'attaccante sopra il difensore; questo numero può anche essere negativo se è il difensore a trovarsi in una posizione sopraelevata
- $\left\lceil\ \right\rceil =$ arrotonda il numero all'interno per eccesso

Un'ostacolo a mezz'altezza è considerato in genere di circa una casella verticale di altezza: circa 1.5 metri.

Se il bersaglio non ha copertura ed è distante almeno due caselle lungo gli assi e in diagonale da qualsiasi ostacolo, è considerato altamente esposto.

Dato il tipo di copertura si applicano le seguenti riduzioni percentuali della probabilità di colpire:

- Copertura pesante: +50%
- Copertura leggera: +25%
- Nessuna copertura: 0%
- Alta esposizione: -15%

#### Tiro per i danni

Se il bersaglio viene colpito, si effettua il tiro per i danni.
Il tiro per i danni è il lancio del numero e tipologia di dadi descritti dall'arma utilizzata. Questi dadi sono associati a una tipologia di danno:

- taglio
- perforante
- impatto
- elettrico
- ustione
- radiazione

Il tiro di dado definisce il danno base dell'arma, che può essere modificato da eventuali modifiche all'arma o ai proiettili e poi ridotto considerando la riduzione percentuale dall'armatura del bersaglio e la resistenza al danno del bersaglio. Si utilizza questa formula:

$$D = D_{arma} \times \frac{100\% - \% R_{armatura}}{100 \%} - R_{dif}$$

Dove:

- $D =$ danno finale
- $D_{arma} =$ danno dell'arma dell'attaccante già soggetto a modifiche dell'arma e dei proiettili, espresso con un tiro di dadi a cui può eventualmente sommarsi una quantità costante
- $\% R_{armatura} =$ riduzione percentuale del danno garantita dall'armatura del bersaglio. Questa percentuale è in generale diversa a seconda della tipologia di danno e della gravità del danno che verrebbe inflitto dall'attacco, vedi "Armatura"
- $R_{dif} =$ resistenza al danno del bersaglio: è utilizzato il bonus di una prova di ossatura (radiazione) del bersaglio per il danno da radiazione o il bonus di una prova di ossatura (sopravvivenza) del bersaglio per tutti gli altri tipi di danno. Il danno viene applicato immediatamente e porterà a effetti diversi in base alla tipologia e alla quantità di danno inflitto, vedi "Applicazione del danno e vulnerabilità".

#### Lanciare un oggetto

Alcuni oggetti possono essere lanciati, senza necessità di colpire direttamente un'entità nemica.
Se l'oggetto lanciato deve colpire una casella e non uno specifico obiettivo su questa, allora il tiro per colpire la casella è considerato immaginando di avere la competenza per quel tiro oppure si può scegliere di considerare il bonus che il lanciatore avrebbe in una prova di precisione (utilizzo armi e strumenti a distanza) o in una prova di gravità muscolare (atletica).
La distanza massima alla quale è possibile lanciare un oggetto è determinata dalla dimensione dell'oggetto:

- leggero (un sasso, una granata, un piccolo oggetto)
- medio (una sedia, una cassa)
- grande (un tavolo, una porta)

|                 | Medio raggio | Lungo raggio | Danno da impatto |
|-----------------|:------------:|:------------:|:----------------:|
| Oggetto leggero |       4      |       9      |        1d8       |
| Oggetto medio   |       3      |       8      |       1d10       |
| Oggetto grande  |       2      |       7      |       1d12       |

Se il lancio è a medio raggio non è necessario un tiro per colpire e il lancio va automaticamente a segno.
Se il lancio è a lungo raggio è necessario tirare 1d100 per colpire.
Nel calcolo della probabilità di colpire si può utilizzare la competenza (automatica contro le caselle e non contro un obiettivo specifico sulla casella) che dipenderà dal livello del personaggio, oppure il bonus di una prova di gravità muscolare (atletica)
La probabilità di colpire si calcola con questa formula:

$$\% P = \% P_{arma} \times \frac{100 \% + \left(Bonus_{att} - Bonus_{dif}\right) \times 5 \% - \% Armatura - \% Copertura}{100 \%}$$

Dove 

- $\% P =$ probabilità di colpire
- $\% P_{arma} =$ probabilità di colpire dell'arma; quando l'oggetto lanciato non ha una propria probabilità di colpire si considera $60\%$ nel caso di lancio su caselle a lungo raggio, vedi "Armi"
- $Bonus_{att} =$ bonus di attacco
	- Per armi da fuoco è utilizzato il bonus di una prova di precisione (utilizzo armi e strumenti a distanza) dell'attaccante
	- Per armi lanciabili è utilizzato a scelta il bonus di una prova di precisione (utilizzo armi e strumenti a distanza) oppure il bonus di una prova di gravità muscolare (atletica) dell'attaccante
- $Bonus_{dif} =$ bonus di difesa: è utilizzato il bonus di una prova di multitasking (attenzione suddivisa) del bersaglio (nel caso in cui non si stia attaccando una casella, ma un bersaglio su di essa)
- $\% Armatura =$ riduzione percentuale della probabilità di colpire garantita dall'armatura del bersaglio. Questa percentuale è in generale diversa a seconda della tipologia di danno e della gravità del danno che verrebbe inflitto dall'attacco, vedi "Armatura" (nel caso in cui non si stia attaccando una casella, ma un bersaglio su di essa)
- $\% Copertura =$ riduzione percentuale della probabilità di colpire garantita dalla copertura di cui gode il bersaglio; la copertura è determinata in base all'angolazione del tiro e alla posizione degli ostacoli sulla mappa, vedi "Determinare la copertura".

Come già espresso in precedenza, se la probabilità di colpire supera 99% viene riportata a 99%, mentre se è al di sotto di 1%, viene riportata a 1%.

Nel caso in cui si attacchi un bersaglio su una casella e non la casella stessa e la probabilità di colpire dell'oggetto lanciato non sia data, si considerano le seguenti $\% P_{arma}$

- Bersaglio a medio raggio: $60 \%$
- Bersaglio a lungo raggio: $50 \%$
- Casella a lungo raggio: $60 \%$

#### Determinare la devizione del lancio

Quando il tiro per colpire su una casella a lungo raggio fallisce, va determinato su quale casella atterrerà l'oggetto.
Nel caso fallisca il tiro per colpire su un bersaglio a lungo raggio fallisca, bisognerà ricalcolare la probabilità di colpire come per un lancio sulla casella a lungo raggio per definire se si ha deviazione e quale.
Se tirando 1d100 si supera la probabilità di colpire, l’oggetto cade a un numero di caselle pari a 1 + 1 casella per ogni 10% di sforo effettuato con il dado rispetto alla percentuale di probabilità di colpire. La direzione di caduta rispetto alla casella bersaglio è definita con 1d4 per battaglie in gravità, considerando come 1 la direzione di allontanamento dall’attaccante e poi in senso orario. Per battaglie in microgravità si utilizza 1d6 per determinare la direzione di deviazione dell’oggetto, con 5 che indica “sopra” e 6 che indica “sotto”.

#### Danneggiamento dal lancio di oggetti

Quando l'oggetto viene lanciato contro un bersaglio e il bersaglio viene colpito, l'oggetto può portare a danneggiare il bersaglio con danno da impatto, gravità danno leggero.

|                 | Medio raggio | Lungo raggio | Danno da impatto |
|-----------------|:------------:|:------------:|:----------------:|
| Oggetto leggero |       4      |       9      |        1d8       |
| Oggetto medio   |       3      |       8      |       1d10       |
| Oggetto grande  |       2      |       7      |       1d12       |

Il danno andrà poi ridotto e considerato in funzione delle vulnerabilità del bersaglio (vedi "Applicazione del danno e vulnerabilità")

### Applicazione del danno e vulnerabilità

In "Le Periferie del Vuoto" il danno non viene sottratto a una barra della vita, ma agisce sulle vulnerabilità del bersaglio e provoca degli effetti negativi che riducono l'efficacia combattiva e di movimento del bersaglio e che possono infine portare alla morte.
Ogni bersaglio può avere diverse vulnerabilità a diverse tipologie di danno, con effetti diversi se queste vengono sfruttate.
Per un normale essere umano le vulnerabilità sono le seguenti

- taglio
	- 1-5 -> ferita leggera
	- 6-9 -> ferita grave
	- 10-13 -> fuori combattimento + ferita grave
	- 14 o superiore -> fuori combattimento + ferita mortale
- perforante
	- 1-5 -> ferita leggera
	- 6-9 -> ferita grave
	- 10-13 -> fuori combattimento + ferita grave
	- 14 o superiore -> fuori combattimento + ferita mortale
- impatto
	- 4-7 -> stordito
	- 8-9 -> ferita leggera + stordito
	- 10-11 -> ferita grave + stordito
	- 12-15 -> fuori combattimento + ferita grave
	- 16 o superiore -> fuori combattimento + ferita mortale
- elettrico
	- 4-7 -> stordito
	- 8-9 -> shock
	- 10-13 -> fuori combattimento
	- 14 o superiore -> fuori combattimento + ferita mortale
- ustione
	- 1-5 -> ferita leggera
	- 6-9 -> ferita grave
	- 10-13 -> fuori combattimento + ferita grave
	- 14 o superiore -> fuori combattimento + ferita mortale
- radiazione
	- 1-5 -> ferita leggera
	- 6-13 -> ferita grave + stordito
	- 14 o superiore -> ferita mortale + stordito

Gli effetti delle vulnerabilità sono 

- Ferita leggera: anticipa gli effetti di tutte le vulnerabilità di 1. Le ferite leggere possono essere accumulate, al subire della terza ferita leggera, le ferite leggere si trasformano in una ferita grave.
- Ferita grave: anticipa gli effetti di tutte le vulnerabilità di 2, tutti i tipi di movimento sono dimezzati. Al subire della seconda ferita grave, le ferite gravi si trasformano in una ferita mortale.
- Ferita mortale: l'entità non può muoversi. É necessario stabilizzare l'entità prima che muoia, vedi "Curare e stabilizzare".

Riassumendo:

- 3 x ferita leggera -> 1 x ferita grave
- 2 x ferita grave -> 1 x ferita mortale (6 x ferita leggera -> 1 x ferita mortale)

Vi sono effetti che non mettono direttamente a rischio la vita dell'entità, ma che ne riducono l'efficacia in combattimento

- Stordito: l'entità soggetta a stordito perde il suo prossimo turno. l'effetto permane fino all'inizio del turno successivo dell'entità affetta.
- Shock: l'entità soggetta a stordito perde il suo prossimo turno e la copertura. l'effetto permane fino all'inizio del turno successivo dell'entità affetta.
- Accecato: l'entità affetta non può stabilire la linea di vista con nessuna altra entità nel suo prossimo turno, non può attaccare. Può muoversi di una sola casella a meno che non sia aiutata da un'altra entità, in tal caso la velocità originale di movimento è mantenuta.
- Infuocato: l'entità ha preso fuoco, all'inizio del proprio turno tira 1d8 di danno da ustione e ne applica gli effetti in funzione delle proprie vulnerabilità. L'effetto infuocato svanisce alla fine del turno dell'entità che ne è affetta.
- Fuori combattimento: l'entità rimane sulla casella corrente e perde tutti i turni successivi, di fatto non contribuendo al combattimento. Può tuttavia essere attaccata e colpita.

### Attacchi ad area

Un attacco ad area occupa un certo pattern sulla tassellatura di gioco a partire da una specifica casella. Alcuni pattern hanno uno o due piani di simmetria, mentre altri sono più particolari. Il pattern di attacco dell’attacco ad area può anche essere di un’unica casella. In caso di combattimenti sviluppati in tre dimensioni il pattern di attacco ad area va derivato con buonsenso a partire dal pattern 2D associato all’arma o all’oggetto.
Gli attacchi possono essere generalmente bloccati dagli ostacoli che bloccano la linea di vista (ad esempio una granata a frammentazione, ma per alcuni questo non è possibile (ad esempio il lanciafiamme)

### Riduzione di efficacia dell'armatura

Contro il danno perforante l'armatura perde di efficacia nella riduzione della probabilità di colpire, in particolare si avrà:

$$\% Armatura = \% Armatura_{base} \times efficacia$$

$efficacia = \left\{\begin{array}{@{}l@{}}
1-\left(9 - d \right) \times \frac{0.3}{8}\ \ se\ 1 \leq d < 9\\
1 \ \ \ \ \ \ \ \ \ \ \ \ \ \ \ \ \ \ \ \ \ \ \ \ \ \ se\ 9 \leq d \leq 30
\end{array}
\right .\,$

---

<p>&nbsp;</p>

## Curare

### Riposo

Dopo la fine di un combattimento, un riposo di 8 ore unito all'utilizzo di equipaggiamento medico è possibile curare una ferite grave che si trasformano in una ferita leggera e le ferite leggere scompaiono.

### Curare le ferite in combattimento

Si può utilizzare dell’equipaggiamento medico per curarsi con un'azione "utilizzare un'oggetto" utilizzando un kit medico per curare le ferite a se stessi o a entità alleate in caselle adiacenti.

- Curare ferita leggera: utilizza 1 kit medico per curare una ferita leggera
- Curare ferita grave: utilizza 1 kit medico per curare una ferita grave, con una prova di applicazione (medicina) DC12. Se la prova fallisce il medikit viene comunque esaurito
- Curare ferita mortale: utilizza 1 kit medico per curare una ferita mortale di un alleato con una prova di applicazione (medicina) DC15 per trasformarla in una ferita grave. Se la prova fallisce il medikit viene comunque esaurito. Non è possibile curare autonomamente la propria ferita mortale. Se comunque si supera durante la prova la soglia DC10 l'entità alleata è considerata stabilizzata, vedi "Scampare la morte e stabilizzare".

### Scampare la morte e stabilizzare

Quando si riceve una ferita mortale, all'inizio del proprio turno bisognerà effettuare un tiro salvezza per scampare la morte. Si tratta di una prova di abilità generica DC10 nella quale non è possibile utilizzare i bonus delle abilità o dei talenti. Ogni turno si effettua un tiro salvezza all'inizio del turno. L'entità è considerata stabilizzata al terzo successo e non dovrà più effettuare tiri salvezza. Rimarrà tuttavia fuori combattimento o andrà fuori combattimento non appena collezionato il terzo successo. L'entità muore al terzo fallimento del tiro salvezza e non dovrà più effettuare tiri salvezza.
Se durante un tiro salvezza viene segnato un 1 con il d20, conta come due fallimenti.
Se durante un tiro salvezza viene segnato un 20 con il d20 la ferita mortale torna a essere una ferita grave. In questo caso, se non si è già fuori combattimento, si rimane in combattimento.
Se mentre si è affetti da ferita mortale si viene colpiti, ogni attacco subito che va a segno conta come un fallimento di un tiro salvezza.

Un'entità che è stata stabilizzata diventa automaticamente fuori combattimento e rimane affetta da ferita mortale, tuttavia non è più in pericolo di vita. Un'entità che non viene curata ma solo stabilizzata trasformerà la sua ferita mortale in ferita grave in 1d4 ore e rinverrà rimuovendo l'effetto di fuori combattimento.

Se un'entità stabilizzata subisce danni perderà l'effetto stabilizzata e dovrà ricominciare a effettuare tiri salvezza come se avesse appena subito una ferita mortale.

### Macchine e veicoli

Le macchine considerabili come entità, possono, a seconda dell'entità, guastarsi non appena ricevono una ferita mortale, oppure seguire lo stesso iter delle entità organiche.
In questo caso per curare le ferite sarà necessaria una prova di applicazione (riparazione).