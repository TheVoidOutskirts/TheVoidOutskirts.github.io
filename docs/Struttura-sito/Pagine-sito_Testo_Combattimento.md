# Il Combattimento

In The Void Outskirts il combattimento si suddivide in tre grandi gruppi che identificano la tipologia e la dimensione del campo di battaglia. Questi sono:

- Combattimento tattico **(link pagina: Combattimento tattico)**
- Combattimento navale **(link pagina: Combattimento navale)**
- Combattimento strategico **(link pagina: Combattimento strategico)**


## Il combattimento tattico **(link pagina: Combattimento tattico)**

Il combattimento tattico è utilizzato quando il campo di battaglia è contenuto in uno spazio cubico di circa 100 m^2 e le entità partecipanti sono di numero contenuto (in generale inferiore alle 15 entità).
Il combattimento tattico è di solito combattuto con armi leggere per fanti dalle entità umane.
Durante il combattimento tattico sono importanti il posizionamento delle entità coinvolte, gli ostacoli sul campo e le singole armi utilizzate, costruendo un ambiente di combattimento in cui è la tattica migliore a vincere.


## Il combattimento navale **(link pagina: Combattimento navale)**

Il combattimento navale viene ha luogo nello spazio aperto o in prossimità di una stazione da due o più navi che si scontrano. Il campo di battaglia in questo caso può essere di svariate centinaia di chilometri, ma è essenzialmente vuoto. Maggiore importanza viene quindi data agli spazi sulle navi, alla gestione dell'equipaggio, degli equipaggiamenti e degli armamenti e le entità coinvolte nel combattimento non sono persone singole, ma navi con le loro potenzialità di fuoco e di manovra e le limitazioni strutturali e dell'equipaggio.


## Il combattimento strategico **(link pagina: Combattimento strategico)**

Il combattimento strategico si considera quando le parti in gioco si combattono su un grande campo di battaglia, di svariati chilometri per una battaglia di fanteria o di svariate unità astronomiche per una battaglia spaziale. In questo caso le parti sono in genere molto numerose e non vengono considerate singole entità, ma intere unità, generalmente classificate con i raggruppamenti tipici dell'organizzazione militare ed etichettate con simbologia standard NATO.
Nel combattimento strategico risultano importanti la fisionomia dei luoghi di combattimento, la logistica, il morale, le comunicazioni, l'addestramento e il supporto della popolazione.
